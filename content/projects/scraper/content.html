<p>
  Dalsza część Programowania Obiektowego na ostatnim semestrze studiów drugiego
  stopnia ARiSS na PG. Drugim projektem do zrealizowania było przygotowanie
  robota internetowego (scrapera). Jego zadaniem było pobieranie harmonogramu
  wybranej szkoły tańca w Trójmieście. Scraper ten miał zostać wykonany w
  Pythonie. Pobrane przez niego dane miały natomiast być przedstawione w
  aplikacji desktopowej napisanej w Javie z interfejsem graficznym JavaFX.
  Projekt realizowany był w zespole dwuosobowym.
</p>
<p>
  Scraper został zrealizowany przeze mnie w Pythonie z użyciem Beautiful Soup do
  wydobywania danych i Flaska do budowy REST API dla aplikacji desktopowej.
  Zaimplementowano w nim funkcje pobrania listy zajęć z możliwością filtracji,
  pobrania listy kursów oraz pamięć podręczną. Aplikacja desktopowa realizowana
  była przez znajomego z zespołu, przy czym wspomagałem jej budowę. Uzupełniłem
  ją o filtrowanie danych i poprawiłem kilka rażących błędów.
</p>
<p>
  Trzeci i ostatni projekt dotyczył budowy aplikacji mobilnej w języku Kotlin na
  platformę Android. W tym przypadku również należało zrealizować wyświetlanie
  danych ze scrapera oraz zapewnić jakąś dodatkową funkcjonalność. Zrealizowano
  więc:
</p>
<ul>
  <li>pobieranie danych ze scrapera, gdy urządzenie jest online;</li>
  <li>pamięć podręczną na dane w przypadku, gdy urządzenie jest offline;</li>
  <li>filtrowanie danych według, kursu, dnia i godzin zajęć;</li>
  <li>powiadomienia o zbliżających się zajęciach.</li>
</ul>
<p>
  Przy oddawaniu projektu prowadzący bardzo się ucieszył z zastosowania
  niestandardowego widoku listy, czego realizację przedstawiał na wykładzie.
  Jeszcze większą radość sprawiło mu, gdy powiedziałem, że jest to RecycleView,
  a nie ListView, jak myślał. Stanowiło to podstawę do podniesienia oceny poza
  próg punktowy (12/10 punktów). Tak przy okazji ani wykorzystania RecycleView,
  ani wyświetlania powiadomień wykład nie przewidywał, ale to RecycleView z
  jakiegoś powodu sprawiło tutaj największe wrażenie, a powiadomienia pozostały
  bez komentarza 🙂. Niemniej jednak prowadzący poprosił nas dodatkowo o
  przygotowanie krótkiego nagrania prezentującego opracowany projekt tj.
  scraper, aplikację desktopową i mobilną, w celu promocji przedmiotu młodszym
  rocznikom decydującym się na kierunek/specjalizację na studiach. Nagranie to
  zostało umieszczone poniżej.
</p>
<iframe
  width="560"
  height="315"
  src="https://www.youtube.com/embed/J65ygNqE9iw"
  title="YouTube video player"
  frameborder="0"
  allow="accelerometer; autoplay; clipboard-write; encrypted-media; gyroscope; picture-in-picture; web-share"
  allowfullscreen></iframe>
