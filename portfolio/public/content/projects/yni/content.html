<h2></h2>
<p>
  Sieci Komputerowe i Technologie Internetowe (w skrócie <em>SKiTI</em>), tak
  nazywał się przedmiot na drugim semestrze studiów Automatyki i Robotyki na
  Politechnice Gdańskiej. Obejmował on podstawy sieci komputerowych i tworzenia
  stron internetowych. Jednym z warunków zaliczenia było przygotowanie strony
  internetowej na wybrany temat. Wymagano minimum HTML i CSS (na 80%), dodatkowo
  PHP i MySQL (na 100%) i "jeszcze coś dodatkowego" (na 115%).
</p>
<blockquote>
  <ul>
    <li>Ogólnie nie oczekujemy niczego skomplikowanego.</li>
    <li>Hold my beer.</li>
  </ul>
</blockquote>
<img id="bg" />
<p>
  Moim pomysłem na stronę było stworzenie prostego portalu społecznościowego. W
  ten sposób spełniłbym wszystkie wymagania a "czymś dodatkowym" byłoby
  zastosowanie m. in. JavaScriptu i AJAX-a. YourNewIdentity to nazwa, którą
  wymyśliłem na poczekaniu, a wymyślanie nazw z pewnością nie jest moją mocną
  stroną, ale to nie było tutaj istotne.
</p>
<p>
  Jak to typowy portal społecznościowy umożliwiał on rejestrację użytkownika,
  wyszukiwanie i dodawanie innych do znajomych oraz zamieszczanie i komentowanie
  postów. Nie zabrakło również możliwości przesyłania zdjęć i wyświetlania ich w
  postaci galerii.
</p>
<p>
  À propos galerii, poniżej znajduje się kilka zrzutów ekranu przedstawiającyh
  elementy portalu.
</p>
<gallery id="yni" />
