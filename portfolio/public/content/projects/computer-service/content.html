<p>
  Programowanie Obiektowe, przedmiot który niestety na kierunku Automatyka,
  Robotyka i Systemy Sterowania na Politechnice Gdańskiej, realizowany jest
  dopiero na ostatnim semestrze drugiego stopnia i na dodatek, jako przedmiot
  obieralny 🙁. To chyba jakieś nieporozumienie, że przedmiot ten nie jest
  realizowany normalnie na specjalności Informatyka w Systemach Sterowania. W
  każdym razie był to jeden z najbardziej praktycznych przedmiotów, który
  przewidywał realizację trzech projektów.
</p>
<p>
  Pierwszym projektem było opracowanie systemu obsługi wybranej firmy. Aplikacja
  miała być przygotowana w języku Java a interfejs graficzny przy użyciu
  biblioteki JavaFX. Ponadto kod miał składać się z minimum pięciu klas z
  zastosowaniem dziedziczenia i hermetyzacji, czyli podstawowe elementy
  programowania obiektowego.
</p>
<p>
  Wybranym przeze mnie zagadnieniem było przygotowanie aplikacji dla serwisu
  komputerowego. Umożliwiał on zarządzanie zleceniami naprawy trzech rodzajów
  urządzeń: komputera, smartfona i drukarki. Do każdego zlecenia można przypisać
  jednego serwisanta, który miałby zająć się naprawą. Oczywiście istnieje
  również możliwość zarządzania serwisantami. Każde zlecenie może zmienić swój
  status, przy czym oznaczenie go jako zakończone uniemożliwia dalszą edycję.
  Aplikacja nie jest powiązana z żadną bazą danych, dlatego wprowadzone w niej
  zmiany nie są zapisywane. Wynika to jedynie z faktu, że implementacja metody
  zapisu danych nie była wymagana.
</p>
<gallery id="computer-service" />
