<figure class="article-image">
  <img
    src="/content/projects/rofi-apps/bg.png"
    alt="Uporządkowana lista aplikacji" />
  <figcaption>Uporządkowana lista aplikacji</figcaption>
</figure>
<p>
  Rofi-apps jest niewielkim skryptem Pythona, który napisałem, ponieważ zabrakło
  mi pewnej funkcjonalności w launcherze aplikacji "drun" w aplikacji "rofi".
  Mianowicie chciałem mieć możliwość usunięcia niektórych wpisów, przeniesienie
  najczęściej używanych na początek i posortowanie reszty.
</p>
<p>
  Ogólne działanie skryptu jest następujące. W każdym katalogu, gdzie mogą
  znajdować się wpisy aplikacji, analizowane są kolejne pliki wpisów. Ich nazwy
  porównywane są z wyrażeniami regularnymi umieszczonymi na "czarnej liście" w
  pliku konfiguracyjnym. Wszystkie dopasowane wpisy są odrzucane. Następnie
  sprawdza się czy wpisy mają być przypięte tzn. umieszczone na początku listy.
  Kolejność przypiętych wpisów odpowiada kolejności wyrażeń w pliku
  konfiguracyjnym. Kolejnym etapem jest zmiana nazwy wybranych wpisów. Na koniec
  wszystkie nieprzypięte wpisy są sortowane. Skrypt zwraca odpowiednio
  sformatowaną listę wpisów, która wyświetlana jest przez rofi. Po wyborze wpisu
  skrypt otrzymuje informacje o nim poprzez zmienną środowiskową i uruchamia
  odpowiednią aplikację.
</p>
