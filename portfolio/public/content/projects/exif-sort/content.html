<figure class="article-image">
  <img src="/content/projects/exif-sort/bg.png" alt="Interfejs programu" />
  <figcaption>Interfejs programu</figcaption>
</figure>
<p>
  Exif Image Sorter jest aplikacją do sortowania zdjęć na podstawie danych Exif.
  Program ten ma ułatwiać organizację dużych kolekcji zdjęć, wykorzystując
  informacje o dacie ich wykonania. Użytkownik ma możliwość określenia formatu
  struktury katalogów dla posortowanych zdjęć oraz zmianę nazwy plików.
</p>
<p>Aplikacja obejmuje takie funkcje, jak:</p>
<ul>
  <li>grupowanie zdjęć po dacie wykonania,</li>
  <li>rekurencyjne przeszukiwanie folderów ze zdjęciami,</li>
  <li>przenoszenie lub pomijanie nieznanych plików,</li>
  <li>określenie formatu struktury folderów dla posortowanych zdjęć,</li>
  <li>określenie formatu nazw posortowanych zdjęć.</li>
</ul>
<p>
  Pomysł na tę aplikację powstał ze względów praktycznych. Często na dedykowanym
  dysku ze zdjęciami, dodanie nowych zdjęć wiązało się z utworzeniem folderu o
  dowolnej lub mało intuicyjnej nazwie i umieszczeniu w nim plików. Odnalezienie
  później konkretnych zdjęć wśród wielu katalogów o nazwie "Nowy folder" staje
  się wtedy problematyczne.
</p>
<p>
  Początkowo aplikacja miała być bardzo prosta i przyjmować tylko katalog
  wejściowy i wyjściowy, jednak szybko okazało się, że można zastosować tu kilka
  dodatkowych opcji. Szczególnie istotnym stała się potrzeba przygotowania
  interfejsu graficznego, gdyż użytkownikami końcowymi mają być też ludzie
  nietechniczni.
</p>
<p>
  Powyższe przyczyniło się więc w naturalny sposób do wydłużenia czasu
  realizacji projektu. Niniejsza aplikacja stanowi moją próbę dostarczenia
  kompletnego produktu od początku do końca, a to wymaga dużego zaangażaowania.
  Zapewniło mi to jedocześnie podstawę do zgłębienia zagadnień testowania kodu.
</p>
